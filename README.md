# WEB2PROJ
Programiranje u Smart Grid sistemima
Projektni zadatak za 2023. godinu

  1. Opis zadatka
Realizovati aplikaciju za online kupovinu.

Postoje tri vrste korisnika ovog sistema:
1. Administrator
2. Prodavac
3. Kupac

   2. Funkcije sistema

2.1. Prikaz informacija neregistrovanim korisnicima
Prva stranica koju (neregistrovan) korisnik vidi je početna stranica aplikacije na kojoj je moguće ili
ulogovati se ukoliko je korisnik već registrovan na sistem ili preći na stranicu za registraciju/prijavu na
sistem.

2.2. Registracija korisnika i prijavljivanje na sistem
Na stranici za registraciju/prijavu na sistem pomoću korisnikove email adrese i lozinke može se izvršiti
prijava.
Ukoliko korisnik još uvek nije registrovan na sistem, a želi da koristi funkcije aplikacije, mora prvo da se
registruje na odgovarajućoj stranici. Registracija je moguća na dva načina. Prvi je takozvana klasična
registracija - unosom ličnih podataka koji obuhvataju: email adresu, lozinku, ime, prezime, datuma
rođenja i adresu. Lozinka se unosi u dva polja da bi se otežalo pravljenje grešaka prilikom odabira nove
lozinke. Nakon registracije administrator treba da potvrdi registraciju. I drugi način – putem neke
društvene mreže.
Napomena: Potrebno je implementirati oba pristupa (Jedna društvena mreža je dovoljna).
Prilikom registracije potrebno je definisati:
• Korisničko ime
• Email
• Lozinku
• Ime i prezime
• Datum rođenja
• Adresa
• Tip korisnika – Administrator, Prodavac ili Kupac• Sliku korisnika - Omogućiti upload slike;
Napomena:. Za maksimalan broj bodova slika se mora zaista čuvati na serveru i skidati za prikaz.
Napomena: Potrebno je obezbediti mehanizam za autentifikaciju i autorizaciju korisnika na serverskoj
strani.

2.3. Profil korisnika
Registrovani korisnik je u mogućnosti da ažurira svoje lične podatke na stranici za prikaz svog profila.

2.4 Postupak verifikovanja registracije
Administrator ima mogućnost pregledanja podataka pri čemu određeni zahtev može da prihvati ili odbije.
Nakon prihvatanja, profil postaje aktivan. Verifikacija se radi za prodavce. Tek kada su verifikovani mogu da
počnu da rade, dok obični kupci nemaju potrebnu verifikaciju.
Korisnik na svom profilu ima indikaciju o statusu procesa verifikacije (zahtev se procesira, zahtev je
prihvaćen ili je odbijen). Poslati email kao notifikaciju.

2.5. Dashboard
Nakon uspešnog logovanja korisnik je redirektovan na stranicu Dashboard-a (Slika 3). Na njoj se nalaze
sledeći elementi, koji će biti detaljno opisani u narednim poglavljima:
● Profil (svi)
● Dodavanje artikla (Prodavac)
● Nova porudžbina (Kupac)
● Prethodne porudžbine (Kupac)
● Verifikacija (Admin)
● Nove Porudžbine (Prodavac)
● Moje porudžbina (Prodavac)
● Sve porudžbine (Admin)

2.5.1. Profil
Prikaz i izmena profila korisnika.

2.5.2. Dodavanje artikla
Prodavac može da dodaje nove artikle, menja ili briše postojeće artikle. Artikal treba da ima:
• naziv,
• cenu,
• količinu,
• opis i
• fotografiju.

2.5.3. Nova porudžbina
Kreiranje nove porudžbine se vrši izborom opcije „Poruči“ koja, pored informacija o artiklu omogućuje
unos količine, komentara i adrese dostave. Proizvode dodaje prodavac. Korisnik može poručiti jedan ili
više proizvoda u okviru porudžbine (ukoliko ima na stanju). Cena se računa po tome šta poručuje i količini
plus cena dostave koja je uvek ista. Kupac, nakon kreiranja porudžbine dobija informaciju o vremenu
dostave.
Napomena: Vreme dostave je nasumičan izbor vremena (>1h). Nakon toga porudžbina prelazi u
prethodne porudžbine. Kupac može otkazati porudžbinu sat vremena nakon vremena poručivanja (u tom
slučaju vratiti količinu na prethodno stanje).

2.5.4. Verifikacija
Administrator vidi listu prodavaca kao i njihov status, može da im odobri ili odbije status i vidi koji su
odobreni.

2.5.5. Prethodne porudžbine
Kupac može da vidi listu svojih prethodnih porudžbina. Ne prikazuju se otkazane porudžbine.

2.5.6. Nove porudžbine
Prodavac vidi spisak novih porudžbina, prikazuje se i vreme dostave ISTO kao i kupcu koji čeka tu dostavu.

2.5.7. Moje porudžbine
Prodavac može da vidi prethodne porudžbine.

2.5.8. Sve porudžbine
Administrator ima uvid u sve porudžbine kao i njihov status. Za porudžbine u toku nije potrebno
odbrojavanje do dostave.

  3. Implementacija sistema

3.1. Serverske platforme
Za realizaciju projekta koristi se serverska platforma:
.NET CORE

3.2 Klijentske platforme
Za realizaciju projekta koristi se:
• Single-page interface aplikacija u Reactu
Vizuelni izgled aplikacije utiče na ocene 7 i više.

3.3 Slanje e-maila
Za slanje emaila nije obezbeđen poseban servis. Možete koristiti sopstveni email nalog.

3.4 Konkurentni pristup resursima
Važno je da više istovremenih korisnika aplikacije, ne može da radi nad istim elementom u istom
vremenskom periodu. Pored navedenog ograničenja, svaki student treba da pronađe još po jednu
konfliktnu situaciju za svoj deo zahteva i adekvatno je reši.
Napomena: Nije dovoljno zašititi klijent, potrebno je isto to uraditi sa serverom! Dakle probati
postmanom/swaggerom na primer da li je moguće obrisati/modifikovati entitet koji ne postoji.
Rukovati izuzecima na prednjoj i zadnjoj strani. Napraviti model na prednjoj strani, tako da ukoliko se
izmeni model na zadnjoj strani, je dovoljno da se izmena uradi samo na jednom mestu na prednjoj
strani.
Napomena: mora se koristiti Git za kontrolu verzija i repozitorijum mora biti na GitHubu dostupan
predavačima na uvid prilikom izrade i odbrane projekta.

3.5 Arhitektura rešenja i kriterijumi ocenjivanja
U projektu se moraju ispoštovati kriterijumi kvaliteta rešenja i dobre prakse u izradi web aplikacija
pokazane na vežbama.
1. Prednja strana aplikacije mora biti podeljena po komponentama
2. URL-ovi eksternih servisa koji se gađaju sa prednje strane moraju biti u .env fajlu i iščitavati
se odatle, ovo uključuje i URL zadnje strane aplikacije.
3. HTTP pozivi sa prednje strane moraju biti u servisima koji se injektuju u komponente,
nikako direktno u komponentama.
4. Moraju postojati modeli na prednjoj strani
5. Na zadnjoj strani aplikacije baza podataka mora biti konfigurisana preko Fluent API,
ne anotacijama.
6. Zadnja strana mora biti troslojna web aplikacija, uz korišćenje injekcije zavisnosti.
7. Moraju postojati Dto i modeli baze podataka kao odvojeni modeli i mora postojati adekvatno
mapiranje između njih.
8. Mora biti ispoštovana REST konvencija za nazivanje resursa.
https://restfulapi.net/resource- naming/
9. Lozinke u bazi podataka moraju biti heširane
10. Potpis i istek tokena moraju biti validirani
11. Konfigurabilne podatke (lozinke eksternih servisa, URL-ove) na zadnjoj strani
držati u appsettings.json fajlu i učitavati.
